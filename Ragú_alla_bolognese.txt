Ricetta Ragu Bolognese

INGREDIENTEN

1 kilo rundergehakt
200 gram pancetta/ontbijtspek
1.5 kilo tomaten
1 blikje tomatenpuree
1 flinke winterpeen
3 flinke uien/5 kleine
2 stalken bleekselderij
5 tenen knoflook
1 glas robuuste rode wijn
3 eetlepels olijfolie
1 boulion blokje

LULVERHAAL

Ragu bolognese. Er lijken in de Nederlanse keuken twee varianten te zijn, de waterige variant waar je spaghetti in zwemt en die van een Italiaan (lees dönertent) die al een half jaar in de vriezer zit. Heeft allebei niet zoveel met dit recept te maken dus laat dat beeld even achterwegen.

Ragu bolognese is een simpel recept waar de italianen lang onderling over hebben geruziet maar er is ondertussen een simpel eenduidig recept. Probleem van dit recept is dat er "tomatensaus" in zit en dat dit héél vrij ter interpretatie is. Omdat vers lekkerder is en we geen zin hebben om een losse tomatensaus te maken doen we bij dit recept de tomatensaus tegelijk met de ragout in dezelfde pan maken.

Nu hebben we het dus over een simpel uitgespeeld recept. Waarom smaakt dit recept dan nog steeds lekkerder en italië of bij een degelijk restaurant dan bij jou thuis? De ingrediënten. Daarom focust dit recept ook overdreven op de ingrediënten om zo een resultaat te maken dat jou eigen is en lekker is.

VLEES

Voor het rundergehakt wil je vlees met een beetje textuur, want na zo lang koken blijft er weinig over. Het liefst net iets grover gemalen dan bij de supermarkt, maar de slager is duur dus haal gewoon zo'n bak bij de supermarkt. Voor het varken wil je een vet stuk varken, ook hier zou de slager beter zijn maar rauw ontbijtspek van de supermarkt is meer dan prima. Haal geen spelkjes, die zijn te fijn, maar snij plakken ontbijtspek in (platte) stukken van een halve centimeter.

GROENTE

Flinke winterpeen, ui en 2 staken bleekselderij in fijne stukken snijden. Punt.

WIJN

Belangrijk bij het maken van ragout bolognese is dat je tijdens het maken een lekker wijntje kan drinken. Dat is gewoon deel van de ervaring, en koken gaat vooral om de ervaring. Let op dat je niet te veel wijn drinkt, het stoven duurt namelijk wel een paar uur en voor je het weet lig je slapen op de wc terwijl je bolognese staat uit te drogen. Voor de wijn wil je een gebalanceerde robuuste wijn met veel tannine. Bij de supermarkt staan deze wijnen vermeld als "robuust". Denk aan een Cabernet Sauvignon. Ik pak zelf vaak een Bordeaux die doorgaans een mix van Merlot en Cabernet zijn, drinkt lekker en past mooi in het gerecht. Als de ragout je vriendin is dan is de wijn je schoonvader, streng en gezellig.

TOMAAT

Aangezien zo'n beetje de helft van dit recept tomaten is moet je even goeie tomaten kopen. Goeie voor dit gerecht zijn zoete een beetje umami tomaten. Een Japans woord in een italiaans recept? Godlastering! Maar even eerlijk, als je kijkt naar de italiaanse keuken, en dan vooral naar een stoofgerecht als dit dan is die voor een groot deel gebouwt op tomaat. En tomaat is toevallig zo'n beetje de enige groente met de smaak umami, een soort van zoutsmaak met een accent. Omdat de italiaanse groetmoeders hen smaakpalette al flink seniel zijn wil ze zout proeven, zonder dat kleinzoon klaagt dat het fucking zout is. De manier om dit te bereiken is umami. Umami accentueert zout op een manier die niet vervelend is en is daarom essentiel voor ragout bolognese. Ook al hebben de italianen dat zelf nog niet door. Ik ga zelf vaak voor een mix van half goedkope trostomaten voor de body en half wat kleinere zoetere tomaten met een hippe italiaanse naam. Als de wijn de schoonvader is dan zijn de tomaten de schoonmoeder, je wilt een goed gerijpte lieve met een beetje pit.

Sommige mensen ontdoen de tomaten van hen schil, ik niet. Niks mis met een beetje haar op de poes, ik haal alleen de kroos eraf en snij ze een beetje in om een blokje rond de kroos te verwijderen omdat dit anders taai blijft.

OLIJFOLIE

Als je moeite doet is er hele fijne olijfolie te vinden. Ik stop mijn moeite liever in wat anders, en bak liever in het vet dat uit de bacon komt. Haal maar gewoon een goedkope dus.

RECEPT

Snij alvast de bacon en de groenten. Pak een flinke pan met geen anti aanbak of andere marketting onzin. Meer ijzer meer beter. Doe nu een paar flinke lepels olijfolie erin en bak de bacon een beetje aan. Bedoeling is vooral dat het vet uit de bacon smelt zodat je een mooie vetlaag hebt om zo de groenten in te fruiten.

Kets de selderij, ui en wortel erin. Hoog fluur aanfruiten. Dit kan best even duren omdat je fornuis of je schijt elektrisch kookstel niet wil. Neem de tijd, drink wat wijn.

Doe het gehakt erbij en douw er met een houte lepel in tot het losse stukjes zijn. Nu doorbakken op hoogvuur tot hij een beetje bruin begint te zien. Roer niet te veel als hij eenmaal los is, mag best een beetje aanpakken. Dit is onze laatste kans om het vlees nog wat te bruinen en die lekkere aangebakte pan smaak in onze ragout te verwerken. Laat hem dus even hard gaan en uitdrogen en drink wat wijn. Als hij er bijna is offer je een glas wijn op voor het gerecht, hup erin en even laten sissen tot je alcohol ruikt. Doe nu ook de tomatenpuree erbij en roer deze er goed doorheen.

Oh je had ook ondertussen de tomaat kunnen snijden, die gaan er nu bij. Blokjes. Hup. Over blokjes gesproken, doe nu ook een boulion blokje erbij. Als je houdt van de smaak van rund kun je dit ook vervangen met wat rundfond. Boulion blokjes zijn vaak alleen zout maar in fond zit vaak ook wat rundervet dat helpt. De knoflookteentjes bak ik niet aan om in-your-face knoflook smaak te bewaren. Snij deze ruw en doe er ook in. Dek nu het geheel af met water tot er alleen wat stukken tomaat bovenuitsteken en laat het stoven met een deksel op op laag vuur.

Eerste twee/drie uur uur met deksel, zodat alles gaart en afbreekt. Als je daarna denkt dat het de goeie kant op gaat of je geduld op is zonder deksel zodat het inkookt tot een mooie textuur. Doe niet teveel aan de smaak tijdens het proeven want pas na 2 of 3 uur ontstaat de ragout smaak plotseling. Als het te droog wordt voeg dan wat water toe zodat je gewoon door kan stoven.

Aan het einde van het process, pak hem beet 2,5 uur stoven en 3 kwartier zonder deksel zou de textuur best wel goed moeten zijn. Ergens tussen jus en stoofvlees. Hangt er vooral van af hoe fijn het gehakt waar je mee begon was. Doe er op smaak wat peper en zout bij. Waarschijnlijk vooral peper en geen zout. Nu gaan we even vals spelen, waarschijnlijk mist je ragout net dat beetje "pit" dat je van je schoonmoeder verwacht. Dit gaan we op ontraditionele wijze oplossen. Wanneer een italiaan goeie ragout bolognese maakt heeft hij toegang tot hele mooie umami tomaten die daar in de buurt groeien, in onze supermarkt heb je dat niet, en waarschijnlijk heb je sowieso goedkope tomaten uit blik gekocht omdat je geen zin had te snijden. Vrees niet, er is nog redding. Pak uit je kast wat Worchester-sauce, of vis saus, ve-tsin of iets anders aziatisch umami en doe stiekem een flinke scheut in je ragout. Pas op dat de OVRA niet stiekem mee kijkt!

Laat het nog even staan terwijl je de pasta kookt. Iets waar de saus goed op blijft liggen, tagiatella, farfalle, penne etc. Kook dit in véél te zout water 2 minuten korter dan op de verpakking staat. En je bent klaar om te serveren.

Bord, pasta, geraspte parmezaan, saus is de volgorde. Kaas naar voorkeur, ik rasp vaak een blok medium oude parmezaan, maar als je jonge kaas pakt kan dat ook gewoon voor een meer Nederlandse ervaring. Als je die wijn nog niet op hebt paart ie mooi met dit gerecht en kun je metteen een mooi verhaal vertellen dat deze wijn ook in het gerecht zit, en dat je dit recept van je italiaanse grootmoeder hebt.
