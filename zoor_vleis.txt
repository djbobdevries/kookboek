ZOOR VLEIS
Rund - Stroop - Peperkoek

BEREIDINGSTIJD
24 uur marineren, 4 uur koken, 20 min werk

INGEREDIENTEN
1 kilo rund (rundervang oid, met vet doorregen iig)
5 grote uien
4 kruidnagels
3 laurierbladeren
10 jeneverbessen
3 eetlepels appelstroop
2 plakken ontbijtkoek
3 mokken azijn
1 Flinke klont ongezouten boter

RUND
Stoofgerechten en rund. Wat koop je? Voor dit soort gerechten met lange kooktijden beslis je eigenlijk bij het kopen van het vlees hoe de textuur aan het einde gaat zijn. Als je het recept helemaal uit zit valt het vlees uiteindelijk uit elkaar tot alleen de vezels. Kies een stuk vlees dat zo gesneden is of zo te snijden is dat je vezels van ongeveer 4 centimeter over hebt. Dan heb je een fijne draadjesvlees vibe.
Om daar te komen zonder dat het vlees droog wordt kan het maar beter een beetje vet vlees zijn. Zoek voor dit recept dus een stuk rund waarbij ongeveer 1/4e van het vlees wittig is van het vet. Denk aan: Vang, Borst, Nek.

BEREIDING
Snij het vlees in brokken van 4x4 cm, of grover als je lui bent. Doe dit in een braadpan (Creuset voorkeur, iets groots dat niet aanbakt). Doe dan de azijn in de pan, de laurierbladeren, jeneverbessen, kruidnagel. Top het af met water tot het vlees helemaal onder staat.
Laat 24 uur staan
Oke we gaan verder, snij de ui heel grof.
Haal het vlees uit de pan (maar bewaar het vocht), laat het even uitlekken, leg daarna zelfs op het papier. We gaan het zo bruin bakken, dit kan alleen als het goed droog is.
Laat de pan flink warm worden, smelt de boter en bak het vlees
Het vlees moet bruin worden, effe kappen met roeren dus, laat het lekker vastschroeien.
Kets nu alle ui erbij en pak die ook bruin.
Doe nu al het vocht dat je hebt bewaard erbij
Laat 3-4 uur gaan op klein vuur. Beetje roeren, zorgen dat het niet droog wordt (water toevoegen). Deksel op houden..
Aan het einde als het vlees uit elkaar valt moet je zorgen dat de substantie goed is. Voeg wat water toe tot het net te nat is, en laat het dan nog ~20 minuten gaan zonder deksel tot het best wel een beetje dikkig al is, maar je wel nog vocht ziet.
Doe dan 3 eetlepels stroop en twee verkruimelde plakken peperkoek erin. Laat het nu nog 10 minuutjes gaan tot het echt een dikkige brei is (Vergeet niet te roeren, maar stiekem is het ook wel lekker om die peperkoek even te laten aanbranden/karameliseren)

SERVEERTIP
Lekker met friet en mayo