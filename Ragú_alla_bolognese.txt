Ragu Bolognese

INGREDIENTEN

1 kilo rund, mooi doorregen
200 gram pancetta/ontbijtspek
1.5 kilo goeie tomaten
1 blikje tomatenpuree
1 flinke winterpeen
3 flinke uien/5 kleine
2 stalken bleekselderij
5 tenen knoflook
1 fles robuuste rode wijn
3 eetlepels olijfolie
1 boulion blokje

Parmezaan
Pasta

LULVERHAAL

Ragu bolognese. Er lijken in de Nederlanse keuken twee varianten te zijn, de waterige variant waar je spaghetti in zwemt en die van een Italiaan (lees dönertent) die al een half jaar in de vriezer zit. Heeft allebei niet zoveel met dit recept te maken dus laat dat beeld even achterwegen.

Ragu bolognese is een simpel recept waar de italianen lang onderling over hebben geruziet maar er is ondertussen een simpel eenduidig recept. Probleem van dit recept is dat er "tomatensaus" in zit en dat dit héél vrij ter interpretatie is. Omdat vers lekkerder is en we geen zin hebben om een losse tomatensaus te maken doen we bij dit recept de tomatensaus tegelijk met de ragout in dezelfde pan maken.

Nu hebben we het dus over een simpel uitgespeeld recept. Waarom smaakt dit recept dan nog steeds lekkerder in italië of bij een degelijk restaurant dan bij jou thuis? De ingrediënten. Daarom focust dit recept ook overdreven op de ingrediënten om zo een resultaat te maken dat jou eigen is en lekker is.

VLEES

Voor het rundergehakt wil je vlees met een beetje textuur, want na zo lang koken blijft er weinig over. Veel gerechten doen gehakt, als je dat doet dan moet het wel ruw, ruwer dan je bij de AH krijgt. Ik zelf doe het rund in blokken van ong 3x3 cm. Dan duurt het wel extra lang maar wordt het nog lekkerder. Slager is duur dus als je bij de supermarkt naar zo'n bak rund kijkt zit je wel goed; vind een stuk dat mooi doorregen is met vet, veel wit erdoorheen. Als al het vet aan de buitenkant zit heb je niks aan.

Voor het varkensvlees is de sleutel ook weer vet stuk, ook hier zou de slager beter zijn maar rauw ontbijtspek van de supermarkt is meer dan prima. Haal geen spekjes, die zijn te fijn, maar snij plakken ontbijtspek (of pancetta ofzo) in reepjes van een halve centimeter.

GROENTE

Flinke winterpeen, ui en 2 staken bleekselderij in fijne stukken snijden. Prima.

WIJN

Belangrijk bij het maken van ragout bolognese is dat je tijdens het maken een lekker wijntje kan drinken. Dat is gewoon deel van de ervaring, en koken gaat vooral om de ervaring. Let op dat je niet te veel wijn drinkt, het stoven duurt namelijk wel een paar uur en voor je het weet lig je slapen op de wc terwijl je bolognese staat uit te drogen. Voor de wijn wil je een gebalanceerde robuuste wijn met veel tannine. Bij de supermarkt staan deze wijnen vermeld als "robuust". Denk aan een Cabernet Sauvignon of Carmenere. Ik pak zelf vaak een Bordeaux die doorgaans een mix van Merlot en Cabernet zijn, drinkt lekker en past mooi in het gerecht. Als de ragout je vriendin is dan is de wijn je schoonvader; streng en met een hoog alcohol promilage.

TOMAAT

Aangezien zo'n beetje de helft van dit recept tomaten is moet je even goeie tomaten kopen. Goeie voor dit gerecht zijn zoete een beetje umami tomaten. Een Japans woord in een italiaans recept? Godlastering! Maar even eerlijk, als je kijkt naar de italiaanse keuken, en dan vooral naar een stoofgerecht als dit dan is die voor een groot deel gebouwt op tomaat. En tomaat is toevallig zo'n beetje de enige groente met de smaak umami, een soort van zoutsmaak met een accent. Omdat de italiaanse groetmoeders hen smaakpalette al flink seniel zijn wil ze zout proeven, zonder dat kleinzoon klaagt dat het fucking zout is. De manier om dit te bereiken is umami. Umami accentueert zout op een manier die niet vervelend is en is daarom essentiel voor ragout bolognese. Ook al hebben de italianen dat zelf nog niet door. Ik ga zelf vaak voor een mix van half goedkope trostomaten voor de body en half wat kleinere zoetere tomaten met een hippe italiaanse naam. Als de wijn de schoonvader is dan zijn de tomaten de schoonmoeder, je wilt een goed gerijpte lieve met een beetje pit.

Sommige mensen ontdoen de tomaten van hen schil, ik niet. Niks mis met een beetje haar op de poes, ik haal alleen de kroos eraf (witte stuk bovenaan; snij de tomaat door de helft en snij dan van twee kanten soort van driehoek in). Als je zonder velletjes wil google op "Tomaat ontvellen"

OLIJFOLIE

Als je moeite doet is er hele fijne olijfolie te vinden. Ik stop mijn moeite liever in wat anders, en bak liever in het vet dat uit de bacon komt. Haal maar gewoon een goedkope dus.

RECEPT

Ontkurk de fles wijn en schenk je zelf een glaasje. Zet een muziekje aan, niks elektronisch a u b dat doe je maar in je eigen tijd.

Snij alvast de bacon en de groenten (mag allemaal best een beetje ruw want het gaat er uren in). Pak een flinke pan (waar straks alles in past) met geen anti aanbak of andere trendy onzin. Meer ijzer meer beter. Doe nu een paar flinke lepels olijfolie erin en bak de bacon een beetje aan. Bedoeling is vooral dat het vet uit de bacon smelt zodat je een mooie vetlaag hebt om zo de groenten in te fruiten.

Gooi de ui er in (ik doe ui echt in grove ringen) zodat dit alvast kan gaan bakken; vuur medium.

Ondertussen ga je in een ijzeren kleinere pan het vlees bakken (tenzij je gehakt hebt dan kan deze stap niet). Maak de pan fucking warm, echt een beetje overdreven met een dikke klont boter erin. We gaan het vlees namelijk kleur geven. Wat gebakken vlees zo lekker maakt is de "Maillard Reactie" waarbij de eiwitten met de suiker in het vlees reageren om het zo mooi bruin te maken en het een diepere smaak te geven. Deze reactie begint alleen boven de 100 graden. De rest van het koken komt niks boven de 100 graden dus die moet je nu pakken. Bak het vlees in batches (dus niet allemaal tegelijk!) mooi diep bruin. Niet te vaak draaien. Het eerste contact van pan en vlees is een magisch erotisch moment dat je niet opnieuw kan doen, dus die eerste aanraking moet je even goed de tijd geven; het mag sissen en spetteren. Tussen de batches in geef je de pan ef de tijd om opnieuw warm te worden, en doe je er weer boter in. Het vlees gooi je alvast in de andere pan (Met alle sap mee!) Op dit moment gaan je huisgenoten of vriendin meestal zeiken over rook, gesis en vleesgeur. Neem een slok wijn en zet de muziek harder.

Over wijn gesproken; het gerecht heeft ook dorst; blus de vlees pan af met een paar slokken wijn zodat alle juices loskomen. Laat dit even staan.

Kets de selderij en wortel nu ook bij de grote pan. Medium vuur aanfruiten. Als het eenmaal begint te "zweten" wat zachter zetten. Niet aanbranden lul. Kan best even duren omdat je fornuis of je schijt elektrisch kookstel niet wil. Neem de tijd, drink wat wijn en wacht tot de ui goud ziet. 

Zet het vuur weer iets harder en doe de tomatenpuree erbij, even aanbakken. Mag weer echt ef heet worden. En dan zijn we nu klaar met al die hitte. We gaan de boel blussen met wijn. Gooi er een glaasje wijn in, als het goed is sist dit en gaat de alcohol verdampen (Party tip; als de pan heet genoeg is en je er genoeg wijn in een keer bij gooit kun je de damp in de fik steken voor een dramatische blauwe vlam; lagge)

Oh je had ook ondertussen de tomaat kunnen snijden, die gaan er nu bij. Blokjes. Hup. Over blokjes gesproken, doe nu ook een (runder) boulion blokje erbij. Als je houdt van de smaak van rund kun je dit ook vervangen met wat rundfond. Boulion blokjes zijn vaak alleen zout maar in fond zit vaak ook wat rundervet dat helpt. De knoflookteentjes bak ik niet aan om in-your-face knoflook smaak te bewaren. Snij deze ruw en doe er ook in. Dek nu het geheel af met water tot er alleen wat stukken tomaat bovenuitsteken en laat het stoven met een deksel op op laag vuur.

Eerste twee/drie uur uur met deksel, zodat alles gaart en afbreekt. Af en toe roeren, en checken of er niks aan de onderkant aankoekt (als dat zo is; meer water of minder hard vuur). Doe niet teveel aan de smaak tijdens het stoven want pas na 3 of 4 uur ontstaat de ragout smaak plotseling. Als het te droog wordt voeg dan wat water toe zodat je gewoon door kan stoven. Als de smaak ergens op begint te lijken mag de deksel er af om de boel een beetje in te koken.

Aan het einde van het process, pak hem beet 3,5 uur stoven en 3 kwartier zonder deksel zou de textuur best wel goed moeten zijn. Ergens tussen jus en stoofvlees. (Als je het recept met gehakt maakt duurt het allemaal korter). Doe er op smaak wat peper en zout bij. Waarschijnlijk vooral peper en geen zout. Nu gaan we even vals spelen, waarschijnlijk mist je ragout net dat beetje "pit" dat je van je schoonmoeder verwacht. Dit gaan we op ontraditionele wijze oplossen. Wanneer een italiaan goeie ragout bolognese maakt heeft hij toegang tot hele mooie umami tomaten die daar in de buurt groeien, in onze supermarkt heb je dat niet, en waarschijnlijk heb je sowieso goedkope tomaten uit blik gekocht omdat je geen zin had te snijden. Vrees niet, er is nog redding. Pak uit je kast wat Worchester-sauce, soja, ve-tsin of iets anders aziatisch umami en doe stiekem een flinke scheut in je ragout.

Laat het nog even staan terwijl je de pasta kookt. Iets waar de saus goed op blijft liggen, tagiatella, farfalle, penne etc. Kook dit in véél te zout water 2 minuten korter dan op de verpakking staat. En je bent klaar om te serveren.

Bord, pasta, geraspte parmezaan, saus is de volgorde. Kaas naar voorkeur, ik rasp vaak een blok medium oude parmezaan, maar als je jonge kaas pakt kan dat ook gewoon voor een meer Nederlandse ervaring. Als je die wijn nog niet op hebt paart ie mooi met dit gerecht en kun je metteen een mooi verhaal vertellen dat deze wijn ook in het gerecht zit, en dat je dit recept van je italiaanse grootmoeder hebt.
